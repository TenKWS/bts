---
layout: post
author: scherrer.txt
title: "O umění a lidech | Behind the Screens | by Scherrer.txt"
name: O umění a lidech
release: 2024/06
perex: XXX. Další článek zpoza obrazovek.
order: "18"
thumbnail: "/images/thumbs/bts-thumb-17.png"
background: "/images/bg/18.jpg"
published: true

---

### Obsah
{:.no_toc}

* TOC
{:toc}

---

## [Krátký úvod](#obsah)
Nad tím jsem nedávno přemýšlel. Mám k tomu tři koncepty.

### [1. Pozorovatel](#obsah)
Ptal jsem se různých lidí[^1] a všichni se ve výsledku shodli na tom, že:

>Umění je to, co je kdokoliv ochotný za umění považovat.

Tohle tvrzení vytváří prostor pro individuální vkus a subjektivní vnímání reality. Pro někoho je umění pěkný auto, skvělý jídlo, krásnej barák, živý koncert, hudba, cihlová zeď, díla vygenerovaná AI, dobře navržený web, poutavý plakát, na míru šitý kabát. Některý z těchhle věcí jsou design, některý řemeslo, některý umění. A záleží na každým, jestli v tom to umění vidí nebo ne.

Prostor pro debatu je tady asi takový, že si můžeme říct, v čem máme rozdílný pohled, ale that's asi it[^2]. Třeba Pepa mi může říct, že něco, co já vnímám jako umění, je pro něj sračka, ale je to jen jeho názor (*není to kritika, není to fakt, není to recenze, je to pocit/názor/dojmologie, a to je v pohodě — dokud to nezačne prodávat jako kritiku nebo obecnou pravdu*).

### [2. Sebeurčení](#obsah)
Čistě výrokovou logikou: Umění tvoří umělectvo → každý, kdo tvoří umění, je umělec\*kyně. Takže:

>Umělectvo jsou všichni, kdo tvoří umění, a kdo se tak označují.

Z historie i praxe víme, že vysoká škola z lidí umělectvo nedělá. Víme, že není žádný diplom nebo komise nebo jiný arbitr toho, jestli je třeba Pepa umělec nebo není — a případně od kdy jo a do kdy ne. Předpokládám teda, že na tom nezáleží — a záležet by ani nemělo.

Sebeurčení nezávisí na škole, na diplomu, ale ani na skillu. Skill hraje v týhle rovnici spíš podpůrnou roli (lepší skill = větší spokojenost s vlastním dílem).

A tady prostor pro debatu prostě není. Pokud o sobě Anežka říká, že je umělkyně, kdo jsem já, abych to zpochybňoval? Nevím, proč tady převládá ten kritický narativ, jako kdyby se s tím pojily nějaký výhody nebo společenský status. Teda, vlastně tuším proč — když někdo jiný dělá něco, co sami sobě nemůžeme/nedokážeme dovolit, to je zdroj zášti. Sami si nedovolí se za umělectvo označit, i když by chtěli, protože mají nějaký blok. Učitelka na základce, vychovatel ve školce, spolužák nebo spolužačka, rodič, partner, prostě někdo jim jednou řekl/dal najevo, že jejich tvorba stojí za prd a je to. Doživotní zášť vůči lidem, co dělají věci, který by oni sami chtěli dělat.

A přitom každý může být umělec nebo umělkyně, pokud se tak označí.

Každý může být umělec nebo umělkyně (*opakuju i pro lidi vzadu*).

### [3. Záměr](#obsah)
Klasická akademická definice je:

>Umění neslouží.

Když se vrátím k příkladům shora — auto, jídlo, barák, zeď, web, plakát, kabát. To jsou všechno věci, který primárně slouží nějaký potřebě. Může (*a nemusí*) je vytvářet umělectvo; může (*a nemusí*) v nich kdokoliv vidět umění, jedno je ale celkem jistý — nebyly vytvořený s primárním záměrem tvořit umění. Auto, web, plakát a kabát jsou design (*zastarale užitný umění*). Zeď a jídlo je řemeslo[^3].

Z toho vyplývá, že umění tvoří umělectvo se záměrem tvořit umění. Cokoliv, kde tohle není primární záměr, je možný za umění nepovažovat. V reálným světě to ale není tak jednoduchý a pokud dílo, co není primárně umělecký, dělal umělec a někdo v tom to umění vidí, tak…

---

## [Zjednodušeně:](#obsah)
1. Umění je cokoliv, co je kdokoliv ochotný za umění považovat.
2. Umělectvo jsou všichni, kdo tvoří umění, a kdo se tak označují.
3. Umění je všechno, co vytvořilo umělectvo se záměrem tvořit umění.

Díky, že jste přišli na můj TEDtalk.

---

## [Poznámky pod čarou](#obsah)
{:.no_toc}

{: data-content=“footnotes“}

[^1]: Mezi nima třeba art director série Assassins Creed, studentstvo MUNI FF, KISK a PED, pouliční umělectvo a umělectvo z galerie Průchod, fotografové a fotografky, designerstvo, ilustrátoři a ilustrátorky, a jiných tvůrců a tvůrkyň.
[^2]: Sežerte mě za moji čengliš, pls
[^3]: Gastro JE řemeslo, fight me on that